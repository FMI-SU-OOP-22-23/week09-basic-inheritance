Липсата на голяма четворка, където тя е необходима, допускането на memory leak или поделяне на памет за даден обект се наказва с 0 точки на съответната задача.  НЕ се допуска използване на std::string, std::vector.

## Зад 1.
Да се реализира клас за пътешествие с полет със самолет (AirTravel). Класът съдържа: 
* номер на полет (flightNumber) – низ с произволна дължина от тип char*; 
* времетраенето на полета (duration) – задава се в минути; 

Да се реализира клас за пътешествие с кола (CarTravel). Класът съдържа: 

* регистрационен номер на превозно средство (regNumb) – представлява масив от четири цифри; 
* брой километри, които ще бъдат изминати (distance); 
*времетраене на пътуването с кола (също с име duration) – задава се в минути; 

Да се реализира клас за комбинирано пътешествие (CombinedTrip), при което има точно едно пътуване с кола и едно пътуване със самолет. Класът притежава всички характеристики на описаните по-горе класове и две допълнителни полета:  

* списък от забележителности, които ще бъдат посетени по време на пътуването (destinations) – представя се чрез динамичен масив от низове от тип char* с произволна дължина. 
* свободно време за почивка между пътуванията (freeTime) – задава се в минути.  

Да се реализира метод getDuration, който връща общото време за пътешествието, което включва времето за пътуване с кола, това за пътуване със самолет и свободното време. 
Да се реализира метод print, който извежда цялата информацията за пътешествието на екрана.

## Зад 2

Да се реализира клас за пътешествие с влак (TrainTravel). Класът съдържа: 

* номер на линия (trainLine) – низ с произволна дължина от тип char *; 
* цена на пътешествието с влак (price) – дробно число с точност две цифри след десетичната точка; 

Да се реализира клас за пътешествие с кола (CarTravel). Класът съдържа: 
* регистрационен номер на превозно средство (regNumb) – представлява масив от пет цифри; 
* брой километри, които ще бъдат изминати (distance); 
* цена на пътешествието с кола (също с име price) – дробно число с точност две цифри след десетичната точка. 

Да се реализира клас за комбинирано пътешествие (CombinedTrip), в което има точно едно пътуване с влак и едно пътуване с кола. Класът притежава всички характеристики на описаните по-горе класове и две допълнителни полета: 

* списък от забележителности, които ще бъдат посетени по време на пътуването (destinations) – представя се чрез динамичен масив от низове от тип char* с произволна дължина; 
* пари в брой за свободното време между двете пътешествия (cash) – дробно число с точност две цифри след десетичната точка. 

Да се реализира метод getPrice, който връща общата цена на пътешествието, която включва цената за пътуване с влак, тази за пътуване с кола и парите в брой, които трябва да носим в нас. 
Да се реализира метод print, който извежда цялата информация за екскурзията на екрана. 
